---
title: Vyberanie zubu
date: 2021-11-06T15:43:41.279Z
description: Čo robiť a nerobiť po vybratí zubu
---
Vyberanie zubov je pomerne častý zákrok. Pacienti sa veľa krát pýtajú, čo môžu alebo nemôžu robiť po vybratí zubu. V tomto texte nájdete niektoré základné informácie, ktoré Vám pomôžu pred samotným zákrokom a po ňom.

**Čaká ma vyberanie zubu, ako sa mám pripraviť?**

\- pred zákrokom niečo malé zjesť

\- ak pravidelne užívate lieky (na tlak, cukrovku, alergiu, zrážanie krvi,...), informujte náš tím prosím vopred

\- ak u Vás aktuálne prebieha rádio-, alebo chemoterapia, poprípade užívate lieky proti rednutiu kostí, informujte nás

\- užiť pred zákrokom lieky proti bolesti nie je nutné, pred zákrokom Vám bude podaná lokálna anestézia

**Čo robiť a čomu sa vyvarovať po vybratí zubu?**

\- k miestu po vybratom zube sa treba správať ako hlbšej rane, treba ju s prestávkami chladiť, jesť zo začiatku na opačnej strane

\- na druhý deň po vybratí zubu môžete ranu vyplachovať repíkom, alebo kamilkami. 2 krát za deň stačí, ak vyberanie išlo bez problémov, väčšinou nie je treba ani vyplachovať

\-nefajčiť, alebo obmedziť na minimum. Cigaretový dym zhoršuje hojenie rany

\- týždeň sa vyhýbať športovým aktivitám a tréningu

\-slabé krvácanie po vyberaní je normálne, ak by Vám ale z rany tiekla krv dlhšie ako 2 hodiny, kontaktuje nás

\-zrazená krv v rane po pár dňoch zbelie, je to normálne